
.. 
5 
Deſlors   on   ne   vit   que   miſere, 
  S’eſpandre   deſſus   noſtre   terre, 
Deſlors   nous   auons   veu   regner, 
De   noſtre   temps   l’aage   de   fer, 
Car   portant   l’or   en   Italie, 
Des   metaux   il   laiſſe   la   lye: 
Rauiſſant   dc   noſtre-   pays, 
Le   vif   eſclat   de   nos   Louys. 
Mais   raconte   moy   chere   Muſe, 
La   naiſſance   de   cette   buze, 
Raconte   à   ſa   confuſion, 
Ses   parents,   ſon   extraction, 
Si   ſon   Pere   fut   aſſez   riche, 
Pour   laiſſer   vn   morceau   de   miche, 
S’il   eſtoit   paſteur   de   trouppeaux, 
S’il   ne   vendoit   point   de   Naueaux, 
Des   Concombres   ou   des   Citroüilles, 
S’il   eſtoit   pecheur   de   Grenoüilles, 
S’il   n’eſtoit   point   bon   Iardinier, 
S’il   ſçauoit   enter   vn   prunier, 
S’il   n’eſtoit   point   batteur   en   grange, 
S’il   portoit   la   hotte   en   vendenge, 
S’il   eſtoit   conducteur   de   porcs, 
S’il   neſtoit   point   vendeurs   de   coqs, 
S’Il   conduuſoit   au   champs   les   vaches, 
Où   racommodeur   de   gamaches, 
S’il   eſtoit   enleueur   de   fiens, 
S’il   n’eſtoit   point   chaſtreur   de   Chient, 
S’il   mettot   pieces   aux   marmittes, 
Aux   vieux   poillons   &   lechefrittes, 
Et   s’il   mettoit   pour   dire   tout, 
Parfois   la   piece   aupres   du   trou. 
Enfin   dy   de   quelque   maniere, 
Il   empliſſoit   ſa   gibbeciere. 
Vrayement   on   ne   ſcay   que   trop   bien, 
Qu’il   eſt   natif   Sicilen, 
Ms   on   ne   ſçay   de   qu’elle   face, 
On   doit   enuiſager   ſa   race, 
Parce   que   fort   differemment, 
On   marque   ſon   commencement, 
  Pour   bien   parler   de   cette   affaire, 
Il   faudroit   conſulter   ſa   Mere, 
¬ 
2   ¬ 